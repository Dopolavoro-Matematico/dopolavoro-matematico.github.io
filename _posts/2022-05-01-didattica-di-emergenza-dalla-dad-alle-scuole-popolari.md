---
layout: laboratory
lab_date: 2022-02-15
categories: ['Laboratori assembleari']
title: Didattica di emergenza: dalla DAD alle scuole popolari
author: Raffaele Cariati e Christian Raimo
abstract: Che effetti ha avuto la pandemia sull’insegnamento della matematica (a ogni livello della formazione: dalle scuole primarie fino all’università)? Come si è adattata la matematica alla DaD e chi ne ha più risentito? Che forma ha preso il mercato delle ripetizioni?
target: studenti, insegnanti, cittadini, scuole popolari
duration: 2 ora
image: scuolepopolari-edited.jpg
---

Che effetti ha avuto la pandemia sull’insegnamento della matematica (a ogni livello della formazione: dalle scuole primarie fino all’università)? Come si è adattata la matematica alla DaD e chi ne ha più risentito? Che forma ha preso il mercato delle ripetizioni? Vogliamo raccogliere esperienze di studenti, insegnanti, genitori, e famiglie per capire quali sono i nuovi ostacoli alla trasmissione del sapere matematico e come scavalcarli.

Domenica a un tavolo di discussione aperta, Christian Raimo e Raffaele Cariati affronteranno gli argomenti della didattica in pandemia e insieme agli attivisti delle scuole popolari romane e alcuni docenti delle scuole per adulti ci racconteranno come si porta la matematica in quelle porzioni di città e tessuto sociale che altrimenti ne resterebbero prive. Frazioni, percentuali o proporzioni sono concetti matematici in cui ci imbattiamo quasi ogni giorno facendo la spesa o cucinando ma non sempre ce ne rendiamo conto. E che dire di termini come addendo o minuendo memorizzati da bambini e mai più usati? Riscoprirli può essere utile ad accorciare la distanza da una disciplina necessaria per essere cittadini critici e consapevoli?